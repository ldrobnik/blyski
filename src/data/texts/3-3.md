Mój kochanek jest wielki, gęsty jak gwiazda neutronowa, a&nbsp;jego oczy to dwie grawitacyjne soczewki. Kiedy liże mój obojczyk, słowa toczą się z&nbsp;jego języka i&nbsp;opinają moją szyję jak choker.

– Gotowa na przejażdżkę kolejką górską, kotku? – szepcze, wprawiając ziemię w&nbsp;drżenie, a&nbsp;potem ściska moje ramiona i&nbsp;mnie połyka, jego usta szeroko otwarte, rząd białych, poszarpanych szczytów, drżący, śliski tunel czasoprzestrzenny na wprost.

Twierdzi, że to dla mojego dobra. Wszystkie jego byłe kochanki są w&nbsp;jego wnętrzu, z&nbsp;dala od chorób i&nbsp;drapieżników. Kulę głowę i&nbsp;poddaję się. Minąwszy tętnicę szyjną i&nbsp;tchawicę, chwytam się jednego z&nbsp;żeber i&nbsp;wkładam nogi w&nbsp;szparę. To prawie, jakbyśmy robili 69, gdy trwam w&nbsp;pozycji jak do stania na głowie, ocierając się o&nbsp;jego płuca, a&nbsp;moja aorta migocze jak jego, w&nbsp;całej swej wspaniałości.

Wślizguję się do żołądka i&nbsp;znajduję resztki jego dawnych kochanek. Niektóre nie przetrwały połykania; inne nie były w&nbsp;harmonii z&nbsp;jego ciałem. Widzę, że część próbował pozszywać, ale było za późno. I&nbsp;mimo szlamu i&nbsp;żółci to piękny widok: sanktuarium miłości i&nbsp;nadziei, który czyni jego krew bardziej wartką, jego oddech słodkim, pamiętny o&nbsp;wszystkim. Jego ciało to supernowa, gdzie jest mi bezpiecznie i&nbsp;ciepło.

Jego krtań trzepocze; to moja ulubiona piosenka. – Słyszysz to, kotku? – krzyczy. Przyciskam pięść do jego muskularnego brzucha. Śmieje się. Wiem, co myśli. Koniec z&nbsp;kompromisami i&nbsp;konfliktami, tylko prawdziwa, niepodzielna miłość, która na wieki będzie otwierać się i&nbsp;zamykać jak zastawki jego serca.

Mówi, że jestem z&nbsp;nich najsilniejsza. Mam szansę.

<credits>Tekst ukazał się pierwotnie w&nbsp;piśmie Vestal Review.</credits>